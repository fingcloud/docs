---
title: دیسک‌ها
description: آموزش ساخت و نحوه‌ی استفاده از دیسک در سکوی ابری فینگ
---

# دیسک‌ها

دیسک‌ها مثل پوشه‌هایی هستند که فایل‌های شما در آن نگهداری می‌شود و شما می‌توانید آنها را به برنامه خود متصل کنید.

فضای دیسک‌های هر برنامه، بستگی به مقدار فضای storage آن برنامه دارد. به عنوان مثال اگر فضای ‌storage برنامه‌ی شما 5 گیگابایت باشد، فضای دیسک هم به همان میزان خواهد بود.

اگر دیسک‌های شما به فضای بیشتری احتیاج دارند می توانید از قسمت **تنظیمات** همان برنامه پلن فعلی را ارتقاء دهید.

# نحوه‌ی ایجاد دیسک در فینگ

## ۱ـ انتخاب برنامه

از قسمت [داشبورد](https://dashboard.fing.ir) برنامه‌ی مورد نظر را انتخاب کنید.

## ۲ـ رفتن به صفحه دیسک

بعد از انتخاب برنامه، وارد صفحه **دیسک** شوید و بر روی گزینه** افزودن دیسک** کلیک کرده و یک نام برای آن انتخاب کنید. در پایان دکمه **ایجاد** را فشار دهید تا دیسک ساخته شود.

![create disk](/images/apps-create-disk.jpg)

## ۳ـ افزودن نام دیسک در فایل fing.yaml

برای استفاده از دیسک ساخته شده، فایل `fing.yaml` خود را باز کرده و نام دیسک و مسیر پوشه‌ای که می‌خواهید دیسک در آن **mount** شود را به آن اضافه کنید.

```yaml
app: "server"
platform: "node"
port: 3000
disks:
  - name: "mydisk"
    mount_to: "/mountPath"
```

- در صورتی که برنامه‌ی شما دارای چند دیسک می‌باشد، به مانند مثال زیر وارد کنید:

```yaml
...
disks:
  - name: "mydisk1"
    mount_to: "/mountPath"
  - name: "mydisk2"
    mount_to: "/mountPath"
  ...
```

## ۴ـ دیپلوی

برای **mount** کردن دیسک ها، باید برنامه خود را دوباره مستقر کنید. برای این‌کار می‌توانید از ریشه برنامه‌تان دستور `fing up` را وارد کنید تا تغییرات صورت گرفته اعمال گردد.

```
$ fing up
```

# دسترسی FTP

هر دیسکی که در **فینگ** ساخته می‌شود، یک دسترسی **FTP** برای آن تعلق می‌گیرد که می‌توانید آن را فعال کنید.
برای این‌کار بر روی گزینه **فعال کردن FTP** کلیک کنید.

![activate ftp](/images/apps-disks-activate-ftp.jpg)

- بعد از فعال کردن **FTP**، فینگ برای دیسک شما یک `user` ،`host` و `password` اختصاصی در نظر می‌گیرد که شما بتوانید در نرم‌افزارهای مدیریت ftp مثل [filezilla](https://filezilla-project.org) و یا [CyberDuck](https://cyberduck.io) از آنها استفاده کنید.

![activate ftp](/images/apps-disks-activate-ftpfile.jpg)

## مدیریت فایل‌های دیسک به وسیله فینگ

فینگ این امکان را به شما می‌دهد که بتوانید بدون نیاز به نرم‌افزارهای ftp، فایل‌‌ها و داده‌‌های دیسک خود را مدیریت کنید. برای این‌کار روی گزینه ** مدیریت فایل‌ها** کلیک کنید تا به صفحه‌ی جدیدی به نشانی `https://browse.fing.ir/files` منتقل شوید.
![file management](/images/apps-disks-file-management.jpg)

### امکانات

#### آپلود

بعد از انتقال به صفحه مدیریت فایل‌های دیسک که **فینگ** در اختیار شما قرار داده، می‌توانید فایل‌ها و یا فولدرهای متعدد بسازید. برای آپلود کردن فایل‌ها هم می‌توانید بر روی علامت آپلود که در پایین صفحه وجود دارد کلیک کنید و فایل‌‌های مورد نظر را انتخاب کرده و کلید اینتر را فشار دهید و یا اینکه از قابلیت ** درگ** کردن استفاده کنید.

#### دانلود

برای دانلود هر فایل، بر روی آن کلیک کنید و دکمه دانلود را فشار دهید تا مراحل دانلود انجام گیرد.

#### به اشتراک گذاشتن فایل‌ها:

##### فولدر

برای به اشتراک گذاشتن فولدر، بر روی علامت اشتراکی که روی فولد قرار دارد کلیک کنید تا پنجره زیر برای شما نمایش داده شود.
![browse share folder](/images/apps-disks-ftp-sharefolder.jpg)
از سه گزینه ‌**Uploader**، **Viewer**، **Editor** یکی را انتخاب کنید.
با انتخاب Uploader، Editor این امکان برای افرادی که لینک را در اختیار آنها قرار می‌دهید وجود دارد که در فولدر مورد نظر فایل و فولدر جدید ایجاد کنند و همچنین بتوانند فایل‌ها و داده‌‌ها را آپلود نمایند.

این امکان را دارید که با فعال کردن گزینه **Only for users** ایمیل افرادی که می‌خواهید لینک ایجاد شده در اختیار آنها قرار بگیرد را وارد کنید و همچنین با فعال کردن گزینه **Password** برای فایلی که به اشتراک می‌گذارید رمز عبور تعیین نمایید

بعد از انتخاب گزینه‌‌های مورد نظر، پسورد و لینک ایجاد شده را کپی کرده و در اختیار هم تیمی‌های خود قرار دهید.

##### فایل

برای به اشتراک گذاشتن یک فایل، بر روی علامت اشتراک فایل مورد نظر کلیک کنید تا پنجره‌ای به شکل زیر برای شما نمایش داده شود.
![browse share file](/images/apps-disks-ftp-sharefile.jpg)
یکی از گزینه‌های **Editor** یا **Viewer** را انتخاب کنید. با کلیک کردن بر روی ** ادیتور** افرادی که لینک را در اختیار آنها قرار می‌دهید، می‌توانند فایل شما را ویرایش کنند. اما با انتخاب گزینه **بیننده** امکان ویرایش فایل برای افراد وجود ندارد. می‌توانید با فعال کردن گزینه **Only for users** ایمیل هم تیمی‌‌های خود را وارد کنید تا فقط آنها بتوانند به این فایل شما دسترسی داشته باشند. همچنین می‌توانید برای ورود به فایل پسورد تعیین نمایید.

بعد از انجام این مراحل، پسورد و لینک ساخته شده در پایین صفحه را کپی کرده و به هم تیمی‌های خود ارائه دهید تا بتوانند فایل شما را ویرایش و یا مشاهده نمایند.

#### لوگین

شما این امکان را دارید با هر دستگاهی که به اینترنت متصل هست، فایل‌ها و داده‌های دیسک خود را مدیریت کنید. کافیست لینک `https://browse.fing.ir` را در دستگاه مورد نظر وارد کنید تا به صفحه **لوگین** منتقل شوید.
برای وارد شدن حتما اطلاعات هاست، یوزر، پسورد و پورتی که موقع فعال کردن FTP برای شما اختصاص داده شده است را به شکل زیر وارد کنید و بر روی گزینه **CONNECT** کلیک نمایید.
![browse login](/images/apps-disks-ftp-login.jpg)
